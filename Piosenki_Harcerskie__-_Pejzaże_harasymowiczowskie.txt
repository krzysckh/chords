Wolna Grupa Bukowina - Pejzaże harasymowiczowskie

capo 2
Kiedy stałem w przedświcie, a Synaj     G D
Prawdę głosił przez trąby wiatru,       C e
Zasmreczyły się chmury igliwiem -       G D
Bure świerki o góry wsparte.            e C D
I na niebie byłem ja jeden,             G D
Plotąc pieśni w warkocze bukowe.        C e
I schodziłem na ziemię za kwestą        G D
Przez skrzydlącą się bramę Lackowej.    e C D

I był Beskid i były słowa               G C G
Zanurzone po pępki w cerkwi baniach     C D
Rozłożyście złotych
Smagających się z wiatrem do krwi.      C D G

Moje myśli biegały końmi
Po niebieskich, mokrych połoninach.
I modliłem się złożywszy dłonie
Do gór, do Madonny brunatnolicej.
A gdy serce kroplami tęsknoty
Jęło spadać na góry sine,
Czarodziejskim  kwiatem paproci
Rozgwieździła się Bukowina.

I był Beskid i były słowa 
Zanurzone po pępki w cerkwi baniach
Rozłożyście złotych
Smagających się z wiatrem do krwi.
